IV

usque adeo magni refert, ut semina possint

seminibus commisceri genitaliter apta,

crassane conveniant liquidis et liquida crassis.

atque in eo refert quo victu vita colatur3

namque aliis rebus concrescunt semina membris

atque aliis extenvantur tabentque vicissim.

et quibus ipsa modis tractetur blanda voluptas,

id quoquo permagni refert3 nam more ferarum

quadrupedumque magis ritu plerumque putantur

concipere uxores, quia sic loca sumere possunt,

pectoribus positis, sublatis semina lumbis.

nec molles opu' sunt motus uxoribus hilum.

nam mulier prohibet se concipere atque repugnat,

clunibus ipsa viri Venerem si laeta retractat

atque exossato ciet omni pectore fluctus;

eicit enim sulcum recta regione viaque

vomeris atque locis avertit seminis ictum

idque sua causa consuerunt scorta moveri,

nc complerentur crebro gravidaeque iacerent

et simul ipsa viris Venus ut concinnior esset;

coniugibus quod nil nostris opus esse videtur.
Nec divinitus interdum Venerisque sagittis

deteriore fit ut forma muliercula ametur.

nam facit ipsa suis interdum femina factis

morigerisque modis et munde corpore culto,

ut facile insuescat te secum degere vitam.

quod superest, consuetudo concinnat amorem3

nam leviter quamvis quod crebro tunditur ictu,

vincitur in longo spatio tamen atque labascit. 1285

nonne vides etiam guttas in saxa cadentis

umoris longo in spatio pertundere saxa?

suot: comp. 1188 poscaenia. 1259 armarentur Gracooquc; as refert
ueniant does not seem Latin any mora than 111868 differre fucrit, and queis
‚te superfluous. conveniant Mar. Ald. liunt. lor conueniunt. 1262 aliia
r. Van. Mar. lor alii. 1268 Nec Pont. Mar. Ald. 1 Junt. lor Ne. Non
nb. 1270 retractat Β. retractet A and all other mss. and eds. before
th. 1281 modis Pont. Mar. Jnnt. for nwria 1282 terecamBent
cecam. aecum noa Lech. vir aecum Flor. 31 Gamb. vulg. ‘Italiae magis qnam
inc' says Laoh.

 

